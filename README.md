# Studio e sperimentazione di strumenti software per presentazioni pubbliche basati su Raspberry Pi

## Abstract
Oggigiorno il mercato offre una varietà notevole di proiettori wireless; i modelli disponibili tuttavia presentano per alcuni aspetti, evidenti limitazioni nelle modalità di funzionamento e sono acquistabili a costi relativamente elevati. In questo elaborato viene discussa la realizzazione di un modello alternativo di proiettore wireless che sia in grado di superare questi vincoli. In particolare, il modello proposto è basato dal lato software, sulla condivisione dello schermo resa disponibile dalla tecnologia VNC e dal lato hardware, sull’utilizzo di due diverse versioni di Raspberry Pi. Il lavoro essenzialmente si configura come una serie di sperimentazioni sull’argomento, e può essere diviso in due parti: alla prima, in cui si è dotato un proiettore tradizionale di capacità wireless affiancandogli un Raspberry Pi, si succede una seconda parte nella quale è stata costruita un’estensione atta a rendere l’esperienza di proiezione, di documenti PDF in particolare, ancora più facile e immediata per l’utente.



[![Creative Commons by-nc-sa 3.0](https://i.creativecommons.org/l/by-nc-sa/3.0/it/88x31.png)](http://creativecommons.org/licenses/by-nc-sa/3.0/it/)
